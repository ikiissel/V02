Inimesed jõid rohkem, kuna nende sissetulekud kasvasid, aga alkoholi hind muutus aktsiisilangetuse tagajärjel odavamaks, kõlab Eesti Konjunktuuriinstituudi (EKI) uuringu lühikokkuvõte.

Enim tarbiti lahjasid alkohoolseid jooke, eelkõige õlut ja veini. Järgnes kange alkohol, peamiselt viin, mida joodi 3,8 liitrit ühe täiskasvanud elaniku kohta. Tarbimise kasv tuligi peamiselt kangete ja kallimate alkohoolsete jookide nagu viski ja džinn pealt. Mäletatavasti odavnes just nende hind enim. Viina tarbimine ei kasvanud ja õlle tarbimine kasvas varasema aastaga võrreldes protsendi võrra. 

Sissetulekud kasvasid 2019. aastal keskmiselt 7,4 protsenti, samal ajal odavnes alkohol aktsiisilangetuse tagajärjel keskmiselt 3 protsenti. EKI arvutuste kohaselt sai 2019. aastal osta Eestis keskmise netokuupalga eest 54 liitrit õlut või 11 liitrit viina rohkem kui aasta varem.
